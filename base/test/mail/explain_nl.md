Nadat je een domeinnaam van een e-maildienst hebt opgegeven, testen we of de e-maildienst ondersteuning biedt voor de onderstaande moderne internetstandaarden.
* IPv6: bereikbaar op modern adres?
* DNSSEC: domeinnaam ondertekend?
* DMARC, DKIM en SPF: beschermd tegen phishing?
* STARTTLS en DANE: beveiligd transport?

Nadat de testen zijn afgerond, tonen we de testresultaten in de vorm van een overall score in procenten en per testonderdeel een resultaat met een nadere toelichting. Deze testrapportage kan je gebruiken om je e-maildienst te verbeteren. Normaalgesproken kan je het beste  hierover contact opnemen met je e-mailhoster.

Voor de duidelijkheid: de e-mailtest controleert op moderne internetstandaarden die deels ook bijdragen aan een betrouwbaarder, veiliger internet. Het is echter geen allesomvattende beveiligingstest voor e-mail.
