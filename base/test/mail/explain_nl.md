Nadat je een domeinnaam van een e-maildienst hebt opgegeven, testen we of de e-maildienst ondersteuning biedt voor de onderstaande moderne internetstandaarden.

* IPv6: bereikbaar op modern adres?
* DNSSEC: domeinnaam ondertekend?
* DMARC, DKIM en SPF: beschermd tegen phishing?
* STARTTLS en DANE: beveiligd transport?

Let op: sommige standaarden zijn zelfs relevant als voor een domeinnaam geen mailservers zijn ingesteld.

## Testrapport
Nadat de test is afgerond, wordt een testrapport getoond met een overall score in procenten en met resultaten per testonderdeel inclusief een nadere toelichting. Dit testrapport kan je gebruiken om de e-maildienst die jij gebruikt te verbeteren. Normaalgesproken kan je hierover het beste je e-mailhoster aanspreken.   


## Scope
De e-mailtest controleert op belangrijke moderne internetstandaarden die bijdragen aan bereikbaarheid en beveiliging. Het is geen allesomvattende beveiligingstest voor e-mail.
