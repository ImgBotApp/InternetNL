Nadat de bezoeker een domeinnaam van een e-maildienst heeft opgegeven, testen we of de e-maildienst ondersteuning biedt voor de volgende moderne internetstandaarden:
* IPv6 (modern adres);
* DNSSEC (ondertekende domeinnaam);
* DMARC, DKIM en SPF (phishingprotectie);
* STARTTLS en DANE (beveiligd transport).

Uiteindelijk tonen we de testresultaten in de vorm van een overall score in procenten en per testonderdeel een resultaat met een toelichting.

Voor de duidelijkheid: de e-mailtest controleert op moderne internetstandaarden die deels ook bijdragen aan een betrouwbaarder, veiliger internet. Het is echter geen allesomvattende beveiligingstest voor e-mail.
