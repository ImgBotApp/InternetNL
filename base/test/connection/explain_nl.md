Nadat je de verbindingstest hebt gestart, testen we of de momenteel door jou gebruikte internetverbinding ondersteuning biedt voor de onderstaande moderne internetstandaarden.
* IPv6: zijn websites met moderne adressen voor jou bereikbaar?
* DNSSEC: worden domeinnaam-handtekeningen voor jou gecontroleerd?

Nadat de test is afgerond, wordt een testrapport getoond met een overall score in procenten en met resultaten per testonderdeel inclusief  telkens een nadere toelichting. Dit testrapport kan je gebruiken om je internetverbinding te verbeteren. Normaalgesproken kan je hierover het beste je internetprovider aanspreken.

Voor de duidelijkheid: de verbindingstest controleert op belangrijke moderne internetstandaarden die ook bijdragen aan betere beveiliging. Het is echter geen allesomvattende beveiligingstest voor internetverbindingen.
