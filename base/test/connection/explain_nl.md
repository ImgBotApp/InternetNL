Nadat je de verbindingstest hebt gestart, testen we of de momenteel door jou gebruikte internetverbinding ondersteuning biedt voor de onderstaande moderne internetstandaarden.

* [IPv6](/faqs/ipv6/): zijn websites met moderne adressen voor jou bereikbaar?
* [DNSSEC](/faqs/dnssec/): worden domeinnaam-handtekeningen voor jou gecontroleerd?

## Testrapport
Nadat de test is afgerond, wordt een testrapport getoond met een overall score in procenten en met resultaten per testonderdeel inclusief een nadere toelichting. Dit testrapport kan je gebruiken om je internetverbinding te verbeteren. Normaalgesproken kan je hierover het beste je internetprovider aanspreken.

## Scope
De verbindingstest controleert op belangrijke moderne internetstandaarden die bijdragen aan bereikbaarheid en beveiliging. Het is geen allesomvattende beveiligingstest voor internetverbindingen.

---
