Nadat je de verbindingstest hebt gestart, testen we of je internetverbinding ondersteuning biedt voor de onderstaande moderne internetstandaarden.
* IPv6: zijn websites met moderne adressen voor jou bereikbaar?
* DNSSEC: worden domeinnaam-handtekeningen voor jou gecontroleerd?

Nadat de testen zijn afgerond, wordt een testrapport getoond met een overall score in procenten en resultaten per testonderdeel met telkens een nadere toelichting. Dit testrapport kan je gebruiken om je internetverbinding te verbeteren. Normaalgesproken kan je hierover het beste je internetprovider aanspreken.

Voor de duidelijkheid: de verbindingstest controleert op moderne internetstandaarden die ook bijdragen aan een betrouwbaarder en veiliger internet. Het is echter geen allesomvattende beveiligingstest voor internetverbindingen.
