
Een mail-bericht is gemakkelijk te vervalsen. Aanvallers misbruiken deze
kwetsbaarheid op grote schaal voor phishing en om spam, virussen en andere
narigheid die per e-mail bezorgd wordt te sturen. DKIM en SPF bieden
elektronische brievenbussen de mogelijkheid om te controleren dat de afzender
en het verzendende systeem van een bericht inderdaad kloppen, en dat de inhoud
van het bericht onderweg niet is veranderd. DMARC geeft een aanwijzing hoe om
te gaan met inkomende berichten waarvan de DKIM- of SPF-controle niet in orde
blijkt te zijn. Alle drie standaarden gebruiken het DNS-systeem om hun
informatie te publiceren voor ontvangende mail-systemen.
