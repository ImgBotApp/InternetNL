Kwaadwillenden zouden kunnen inbreken op het DNS-systeem. Dat is het
internet-telefoonboek dat zorgt voor de vertaling van domeinnamen naar
IP-adressen alsook voor de publicatie van informatie voor DKIM, SPF en DMARC.
DNSSEC is een beveiligingssysteem dat digitale handtekeningen toevoegt aan
informatie die via het DNS-systeem gepubliceerd wordt. Verzenders die zelf ook
DNSSEC aan hun kant gebruiken zijn hiermee beschermd tegen aflevering van hun
berichten bij een valse brievenbus. Ontvangende systemen die DNSSEC gebruiken
weten zeker dat de gepubliceerde informatie voor DKIM, SPF en DMARC echt is.
