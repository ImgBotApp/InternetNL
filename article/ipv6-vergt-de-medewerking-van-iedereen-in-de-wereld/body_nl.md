## Bindende factor

Het Internet Protocol (IP) is de bindende factor die alle internetgebruikers
ter wereld in staat stelt met elkaar te communiceren. IP dateert uit de jaren
zeventig van de vorige eeuw en biedt ruimte aan vier miljard IP-adressen voor
op Internet aangesloten apparatuur. Dat was destijds ruim voldoende &mdash; de
PC was nog niet eens uitgevonden! &mdash; maar met een toenemend aantal
toestellen dat met het Internet verbonden wordt &mdash; laptops, smartphones
en zelfs huishoudelijke apparatuur &mdash; neemt de behoefte aan IP-adressen
toe. Daarbij komt de opkomst van Internet in regio&#39;s als China, India en
Afrika met hun miljarden inwoners. Door deze ontwikkelingen is er inmiddels
een groot tekort aan IP-adressen.

Internet-adressen zijn dus schaars goed geworden. Op het moment dat de
IPv4-adressen opraken, kunnen bestaande internetgebruikers (vooral dus de
Westerse wereld) gewoon doorgaan met internetten. Google en Facebook blijven
bereikbaar en e-mail blijft werken. Maar men zal niet meer iedereen en elke
dienst kunnen bereiken. Want elders in de wereld zullen nieuwe ondernemers en
nieuwe gebruikers niet de beschikking hebben over IPv4-adressen. Langzaamaan
zal het Internet zoals we dat nu kennen daarmee verdwijnen. De economische en
maatschappelijke rol van het Internet is echter te groot om dat te laten
gebeuren.

## Nu u!

De internationale groep die het Internet Protocol ontwikkeld, IETF, voorzag
het opraken van de IPv4-adressen al geruime tijd geleden. Vandaar dat er begin
jaren &#39;90 een nieuwe versie van het Internet Protocol werd ontwikkeld: IP
versie 6. IPv6 lijkt erg veel op de huidige versie, IPv4, maar dan met een
veel grotere adresruimte: 2 tot de macht 128 adressen, hetgeen in praktijk
nagenoeg oneindig veel adressen zijn. Zaken die nu reeds beschikbaar zijn als
toevoeging aan het bestaande IPv4 protocol, zoals beveiliging (IPsec),
mobiliteit en automatische adresconfiguratie zijn bovendien in het
IPv6-protocol ingebouwd.

Een verandering in de infrastructuur van het Internet, zoals de introductie
van IPv6 naast het bestaande IPv4, kost tijd en vergt de medewerking van
iedereen in de wereld. Gebruikers, bedrijven, ICT-leveranciers en internet
service providers moeten allemaal meewerken om IPv6 succesvol te maken. Het
Platform Internet Standaarden en SURFnet zetten zich daarvoor in. Nu u nog!
