In de coalitie nemen de volgende partijen deel: PostNL, KPN, Betaalvereniging
Nederland, DDMA, Thuiswinkel.org, VNO-NCW, MKB-Nederland, Stichting
Zeker-OnLine, Dutch Datacenter Association, Stichting DINL, XS4all,
Ministerie van Binnenlandse Zaken en Koninkrijksrelaties (Rijks-CIO),
Fraudehelpdesk, Nederland ICT en de Belastingdienst.  De deelnemers aan de
'Veilige E-mail Coalitie' gaan binnen hun organisaties aan de slag met het
invoeren van maatregelen voor het beveiligen van e-mailverkeer.  Daarvoor
wordt gebruik gemaakt van gezamenlijke vastgestelde standaarden.  Op die
manier kan zowel phishing als het afluisteren van e-mail worden tegengegaan.
Daarnaast gaan zij het gebruik van e-mailbeveiliging verder versnellen door
onderlinge kennisdeling en promotie.  De betrokken partijen nodigen andere
bedrijven en overheden uit om zich aan te sluiten en gebruik te maken van de
kennis binnen de coalitie.  Marcel Krom, CIO bij PostNL: "We zijn zelf
vergevorderd met de implementatie van de moderne e-mailbeveiligingsstandaarde.
Maar we realiseren ons dat alle partijen in het mail-ecosysteem mee moeten
doen om het echt te laten werken.  Daarom sluiten we graag aan bij de
coalitie."

## E-mail populair maar ook kwetsbaar

E-mail is een zeer veel gebruikt communicatiemiddel.  Miljoenen Nederlanders
verzenden en ontvangen dagelijks samen tientallen miljoenen e-mailberichten.
Onveilige e-mail zorgt helaas dagelijks voor misbruik en schade.  Gelukkig kan
e-mail veiligere.  Daarvoor is het wel belangrijk dat verzenders en ontvangers
in de gehele keten moderne beveiligingsmaatregelen en daarbij behorende
standaarden toepassen.  Steeds meer partijen doen dat al.

De standaarden waar de 'Veilige E-mail Coalitie' voor staat, zorgen ervoor dat
internetcriminelen niet zomaar uit naam van andermans e-mailadres
phishingmails kunnen versturen.  Daarnaast helpen ze om het afluisteren van
bedrijfs- en privacy-gevoelige informatie in e-mails te voorkomen.  Door het
open karakter van deze standaarden zijn die voor alle organisaties
beschikbaar.

Het initiatief is tot stand gekomen onder regie van Ministerie van Economische
Zaken en Forum Standaardisatie.
De coalitie heeft de support van Platform Internetstandaarden (Internet.nl),
waarin de volgende partijen deelnemen: Dutch Hosting Provider Association
(DHPA), ECP, Forum Standaardisatie, Internet Society internationaal, Internet
Society Nederland, ISPConnect, Ministerie van Economische Zaken, Nationaal
Cyber Security Centrum (NCSC), NLnet, NLnet Labs, RIPE NCC, SIDN en
SURFnet.

<video controls>
<source src="/static/article/nederland-voor-veilig-emailverkeer/ondertekening_veilig_email_coalitie-scaled.webm" type="video/webm">
I'm sorry; your browser doesn't support this video.
</video>

* [Intentieverklaring Veilige E-mail Coalitie](20170201a_Intentieverklaring_Veilige_E-mail_Coalitie.pdf)
