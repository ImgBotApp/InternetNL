Het doel van initiatiefnemer Platform Interstandaarden is om het gebruik van
moderne en veilige internetstandaarden sneller te laten groeien zodat het
Internet betrouwbaarder wordt voor iedereen. In het Platform
Internetstandaarden participeren de internetgemeenschap en de Nederlandse
overheid.

## Sessie moderne internetstandaarden

Internet.nl werd gelanceerd en gedemonstreerd tijdens een goedbezochte
GCCS-sessie met veel internationale belangstelling. Melissa Hathaway,
voormalig cyber-adviseur voor de regeringen Bush en Obama, en tegenwoordig
verbonden aan het Belfer Center for Science and International Affairs van de
Harvard Kennedy School, benadrukte het belang van moderne internetstandaarden.
Olaf Kolkman, Chief Internet Technology Officer bij ISOC Internationaal, legde
uit dat veel van deze standaarden al jaren bestaan maar moeilijk ingevoerd
worden. Deelnemers aan het Internet &mdash; wij allemaal! &mdash; moeten leren
verder te kijken dan alleen ons eigen stukje. &quot;Internet is een gedeelde
infrastructuur. Meedoen brengt een gezamenlijke verantwoordelijkheid met zich
mee.&quot;

Michiel Leenaars, directeur bij ISOC Nederland en directeur Strategie bij
NLnet, nam de demonstratie van de nieuwe website voor zijn rekening. Daarbij
sprak hij de ambitie uit om deze portal door te laten groeien naar een
internationaal platform. Nu al kunnen bezoekers testen op de moderne
internetstandaarden IPv6, DNSSEC, TLS, DKIM, SPF en DMARC. Deze mogelijkheden
zullen in de toekomst worden uitgebreid met nieuwe tests en nieuwe
functionaliteit. Gerben Klein Baltink, voormalig directeur van TNO Defensie en
Veiligheid en voormalig secretaris van de Nederlandse Cyber Security Raad,
is kwartiermaker voor het Platform Internetstandaarden en voortrekker voor
Internet.nl.

## Website druk bezocht

In de korte periode tussen de lancering gisteren aan het eind van de dag en
vanochtend tien uur werd de Internet.nl site al druk bezocht. Er werden meer
dan 1000 unieke webdomeinen, 340 unieke mail-domeinen en 540 verbindingen
getest. Bij elkaar ging het in deze korte tijd al om 5000 unieke bezoekers.

![introduction at GCCS 2015 conference - Olaf Kolkman](/news/website-internet-nl-drukbezocht-na-cybertop/GCCS2015-OlafKolkman-600x399.jpg)
