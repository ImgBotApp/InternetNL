
De basis onder deze samenwerking wordt gevormd door een aantal open
standaarden en werkwijzen die door alle betrokken netwerkbeheerders vrijwillig
zijn overgenomen. Vrijwillige overname is trouwens ook een van de
belangrijkste punten van de
[&#39;Open Stand&#39;-principes](https://open-stand.org/infographic-the-5-core-principles-of-openstand/).

## Meedoen

Als je je met het Internet verbindt wordt je onderdeel van dat ecosysteem.
Sterker nog, op Internet is er geen duidelijk onderscheid tussen consumenten
en leveranciers; elke deelnemer is iemand die bijdraagt. Daar is wel een
gezamenlijke verantwoordelijkheid aan verbonden: je moet niet alleen nadenken
over de vraag hoe dat wereldwijde systeem jou beïnvloedt, maar ook hoe de
dingen die je doet en nalaat weer invloed hebben op dat systeem.

Deze manier van kijken is met name van belang als het gaat over veiligheid.
Voor een eindgebruiker betekent dit dat hij alles doet om zijn eigen systemen
veilig te houden, maar ook om het risico te verkleinen dat hij overgenomen en
misbruikt wordt door anderen. Voor dienstverleners betekent dit dat zij
bepaalde veiligheidsmaatregelen implementeren.

Die diensten en maatregelen leveren misschien niet direct rendement op, en
kunnen op de korte termijn zelfs tot extra kosten leiden. Maar zij helpen om
het veiligheidsniveau van het systeem omhoog te brengen en het vertrouwen in
het Internet te versterken.

En daar zit &#39;m gelijk het probleem: er is geen direct economisch belang
voor individuele providers om sommige van deze technologieën toe te passen.

Kunnen we de implementatie daarvan dan niet afdwingen? In theorie wel, maar
die aanpak zou tegen een van de fundamentele en oorspronkelijke principes van
het Internet ingaan: als een organisch systeem, een netwerk van zelfstandige
netwerken, niet ontwikkeld vanaf een ontwerpplan maar afhankelijk vanuit
lokale behoeften en randvoorwaarden, is de toepassing afhankelijk van
vrijwillige deelname en samenwerking. Het afdwingen van veiligheid en
schaalbaarheid door wereldwijde mandaten op te leggen kan te langzaam zijn en
onbedoelde bijwerkingen hebben.

De vrijwillige, gezamenlijke aanpak, gecombineerd met een doorlopende dialoog
met degenen die bepaalde maatregelen invoeren en anderen die daar weer door
beïnvloed worden &mdash; de eindgebruikers, beleidsmakers en technici &mdash;
levert uiteindelijk meer flexibiliteit en wendbaarheid op. Eenmaal genomen
maatregelen kunnen bovendien makkelijker worden aangepast om onbedoelde
negatieve bijwerkingen te minimaliseren.

## &quot;De Internet-manier&quot;

Het wereldwijd doorvoeren van veilige, robuuste, toekomstbestendige
internettechnologieën kan beter gedaan worden op &quot;de
Internet-manier&quot;: op initiatief van individuele partijen, gebaseerd op
hun beslissingen en hun eigen voortrekkersrol; en door het delen van kennis en
ervaring, zowel op vrijwillige als professionele basis.

Belangrijke aspecten bij de invoering van innovaties zijn bewustzijn en
zichtbaarheid. Het doorvoeren van deze internettechnologieën is als het
installeren van nieuwe waterleidingen: er is iets verbeterd, maar het water
smaakt nog steeds hetzelfde. Voortrekkers die hun collega&#39;s willen
aanmoedigen hen te volgen zullen moeten laten zien wat die innovaties
opleveren.

Een belangrijk initiatief is het Internet.nl-project dat binnenkort gelanceerd
wordt. Daarbij hebben de Nederlandse Internet-gemeenschap, een ministerie en
een overheidsorganisatie gezamenlijk een website opgezet die de huidige status
van invoering van belangrijke internettechnologieën laat zien. De website
geeft gebruikers eenvoudige en directe informatie over hun eigen toegang tot
innovatieve technologieën.

Sommige van deze technologieën dragen bij aan de verdere schaalbaarheid van
het Internet (IPv6-ondersteuning en de transparantie van het netwerk), terwijl
andere de veiligheid verhogen (DNSSEC, anti-spam en anti-virus, en de
ondersteuning van encryptie). Op die manier helpt deze site om open
standaarden te bevorderen die het Internet veiliger en schaalbaarder maken.
Het laat zien wie de voortrekkers zijn, en het biedt gereedschap en kennis aan
de volgers.
