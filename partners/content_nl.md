# Partners

Het [Platform Internetstandaarden](/about/) is een gezamenlijk initiatief
vanuit de Nederlandse Internet-wereld, het ministerie van Economische Zaken en
het Forum Standaardisatie. De uitvoering van Internet.nl is in handen van
Internet Society Nederland, NLnet, NLnet Labs, SURFnet, SIDN en anderen.

- [DHPA](#dhpa)
- [ECP](#ecp)
- [Forum Standaardisatie](#forum-standaardisatie)
- [Internet Society internationaal](#internet-society-internationaal)
- [Internet Society Nederland](#internet-society-nederland)
- [Ministerie van Economische Zaken](#ministerie-van-economische-zaken)
- [NCSC](#ncsc)
- [NLnet](#nlnet)
- [NLnet Labs](#nlnet-labs)
- [RIPE NCC](#ripe-ncc)
- [SIDN](#sidn)
- [SURFnet](#surfnet)

## DHPA

De Dutch Hosting Provider Association is een samenwerking van hosting- en
cloud-providers en leveranciers. De DHPA vertegenwoordigt een sector die in de
afgelopen decennia is uitgegroeid tot een factor die van belang is voor de
gehele economie. De Nederlandse online sector is een van de grootste ter
wereld en faciliteert meer dan 20 procent van de gehele e-commerce omzet in
Europa. De activiteiten van de DHPA richten zich op imago, onderwijs,
vertrouwen en verbinding.

- [DHPA](https://www.dhpa.nl/)

## ECP

ECP is een neutraal platform van bedrijfsleven, overheid en maatschappelijke
organisaties en heeft tot doel het gebruik van ICT in de Nederlandse
samenleving te versterken. Er wordt gezamenlijk nagedacht over een visie op
Nederland als informatiesamenleving. ECP koppelt hieraan concrete activiteiten
en projecten. Door middel van debat en onderzoek zet ECP het maatschappelijk
en economisch belang van ICT op de agenda.

- [ECP](https://ecp.nl/)

## Forum Standaardisatie

Forum Standaardisatie bevordert interoperabiliteit en de toepassing van open
standaarden binnen de Nederlandse overheid. Digitale systemen zijn
interoperabel als gegevens onderling kunnen worden uitgewisseld. Open
standaarden zijn daarbij van essentieel belang. Forum Standaardisatie beheert
daarvoor de lijst met verplichte open standaarden die gelden voor de gehele
publieke sector.  

- [Forum Standaardisatie](https://www.forumstandaardisatie.nl/)

## Internet Society internationaal

De Internet Society is een wereldwijde organisatie zorgt ervoor dat Internet
open, transparant en &quot;van zijn gebruikers%quot; blijft. ISOC werkt aan
beleid, technische standaarden en de verdere ontwikkeling van Internet. Zo
zorgen zij dat Internet kan blijven groeien en zich kan doorontwikkelen als
een platform voor innovatie, economische ontwikkeling en sociale vooruitgang
voor mensen wereldwijd.

- [Internet Society internationaal](https://www.internetsociety.org/)

## Internet Society Nederland

ISOC Nederland is de Nederlandse afdeling van de Internet Society.

- [Internet Society Nederland](http://isoc.nl/)

## Ministerie van Economische Zaken

Het ministerie van Economische Zaken staat voor een duurzaam, ondernemend
Nederland. Het zet zich in voor een uitstekend ondernemersklimaat en een
sterke internationale concurrentiepositie, door de juiste randvoorwaarden te
creëren en door ondernemers de ruimte te geven om te vernieuwen en te groeien,
door aandacht te hebben voor onze natuur en leefomgeving, en door samenwerking
te stimuleren tussen onderzoekers en ondernemers. Zo bouwt het ministerie de
Nederlandse topposities in landbouw, industrie, diensten en energie verder uit
en investeert het in een krachtig en duurzaam Nederland.

- [Ministerie van Economische Zaken](http://www.rijksoverheid.nl/ministeries/ez)

## NCSC

Het Nationaal Cyber Security Centrum (NCSC) bestaat sinds 2012 en valt onder
de Nationaal Coördinator Terrorismebestrijding en Veiligheid (NCTV) van het
ministerie van Veiligheid en Justitie. De organisatie levert inzicht en biedt
handelingsperspectief. Zo draagt het NCSC draagt bij aan het vergroten van de
weerbaarheid van de Nederlandse samenleving in het digitale domein, en daarmee
aan een veilige, open en stabiele informatiesamenleving.

- [NCSC](https://www.ncsc.nl/)

## NLnet

NLnet levert financiële ondersteuning aan organisaties en mensen wereldwijd
die bijdragen aan een open informatiemaatschappij. De stichting promoot
informatie-uitwisseling in de breedste zin des woords, en alles dat deze
doelstelling ten goede komt. NLnet ondersteunt onder andere software,
evenementen en educatieve activiteiten. Bijdragen gingen naar belangrijke en
bekende projecten als [NLnet Labs](/partners/#NLnetLabs), Jitsi, de SSL
Observatory, NoScript, Tor, GPLv3, het Serval project, Calligra en webODF,
maar ook naar essentiële maar minder zichtbare projecten.

- [NLnet](https://nlnet.nl/)

## NLnet Labs

NLnet Labs ontwikkelt open source software en open standaarden die internet
ten goede komen. Uitgangspunt van de stichting is dat de openheid van Internet
&mdash; ondersteund in zowel technologie als beleid &mdash; welzijn en
welvaart van de mensheid verhogen. De missie van NLnet Labs is om innovaties
en expertise van wereldniveau te ontwikkelen, en daarmee de technologie die
een &quot;netwerk van netwerken&quot; maakt tot een open Internet voor
iedereen.

- [NLnet Labs](http://www.nlnetlabs.nl/)

## RIPE NCC

Het Réseaux IP Européens Network Coordination Centre (RIPE NCC) is
medeverantwoordelijk voor de instandhouding van de internet-infrastructuur.
Deze onafhankelijke not-for-profit organisatie verzorgt daartoe de technische
coördinatie voor de EMEA regio. De belangrijkste activiteit van het RIPE NCC
is als Regional Internet Registry (RIR) op te treden en internet resources
(IPv4, [IPv6](/faqs/ipv6/) en AS Number resources) met bijbehorende diensten
te leveren aan RIPE NCC leden in deze service-regio.

- [RIPE NCC](https://www.ripe.net/)

## SIDN

SIDN registreert en beheert alle .nl-domeinnamen en is verantwoordelijk voor
een veilig, stabiel en wereldwijd bereikbaar .nl-netwerk. Op dit moment
beheert de stichting meer dan vijf miljoen domeinnamen en verwerkt zij meer
dan een miljard opvragingen per dag. Daarnaast adviseert SIDN de overheid over
de technische, juridische en beleidsmatige kant van domeinnamen en de
bijbehorende infrastructuur. SIDN is betrokken bij diverse initiatieven voor
een veilig, betrouwbaar en toegankelijk Internet, en zij vertegenwoordigt de
belangen van .nl op zowel nationaal als internationaal niveau.

- [SIDN](https://www.sidn.nl/)

## SURFnet

SURFnet heeft als missie om de kwaliteit van hoger onderwijs en onderzoek te
verbeteren, daarbij optimaal gebruikmakend van alle mogelijkheden die ICT te
bieden heeft. Daartoe stimuleert, innoveert, ontwikkelt en exploiteert de
stichting een geavanceerde, vertrouwde en verbindende ICT-infrastructuur. Deze
infrastructuur bestaat uit twee complementaire en naar elkaar toe groeiende
delen: een netwerkinfrastructuur die onbegrensd en efficiënt datatransport
realiseert als basis onder alle samenwerking, en een
samenwerkingsinfrastructuur die zorgt voor een omgeving waarin systemen,
diensten, instrumenten en mensen naadloos met elkaar verbonden worden.

- [SURFnet](https://www.surf.nl/over-surf/werkmaatschappijen/surfnet)
