**Deze pagina is nog onder constructie; deze informatie komt binnenkort
beschikbaar.**

Onderaan deze pagina vind je links naar meer informatie over IPv6.

## Algemeen

### Wat is IPv4?

Het Internet Protocol (IP) vormt de basis onder al het verkeer op internet.
Dit netwerkprotocol zorgt ervoor dat alle computers die op internet zijn
aangesloten ook bereikbaar zijn. Het gaat dan niet alleen om desktops, laptops
en mobiele apparatuur, maar bijvoorbeeld ook om serversystemen, webcams en
verwarmingsthermostaten.

Internet Protocol versie 4 (IPv4) is de huidige standaard. Deze kent aan elk
apparaat een eigen IP adres toe bestaande uit vier getallen, bijvoorbeeld
192.0.2.26. Op die manier zijn alle computers die op internet zijn aangesloten
bereikbaar vanaf elke andere computer.

### Wat is het probleem met IPv4?

IPv4 is inmiddels 35 jaar oud en loopt tegen zijn grenzen aan. Het grootste
probleem is dat deze standaard maximaal vier miljard IP-adressen ondersteunt.
Dat lijkt heel veel, maar dat is het niet als je bedenkt dat we inmiddels met
zeven miljard mensen zijn en elk van onze apparaten &mdash; desktops, laptops,
mobiele apparatuur, webcams, verwarmingsthermostaten &mdash; een eigen
IP-adres nodig heeft om zich met internet te verbinden.

Daar komt nog eens bij dat steeds meer apparaatjes en sensors met internet
worden verbonden en dus allemaal een IP-adres nodig hebben. Voorbeeld is de
slimme energiemeter. IPv4 is niet geschikt voor het aansluiten van al die
systemen en systeempjes, het zogenaamde Internet-of-Things.

Meerdere internationale organisaties verantwoordelijk voor het toewijzen van
IP-adressen hebben al laten weten geen adressen meer beschikbaar te hebben. De
reden dat eindgebruikers daar nog geen last van ondervinden is dat providers
en netwerkbeheerders technische truukjes uithalen om IP-adressen te delen en
te hergebruiken. Maar wie nu een website of een andere dienst op internet
aanbiedt, merkt weldegelijk iets van dit tekort: het wordt steeds moeilijker
om een IP-adres van je hosting provider te krijgen en meestal moet een bedrag
per stuk per maand worden betaald.

### Wat is IPv6?

IP versie 6 (IPv6) is de opvolger van IPv4, de huidige internetstandaard die
ervoor zorgt dat alle computers die op internet zijn aangesloten ook
bereikbaar zijn.

IPv6 lost het adrestekort van IPv4 op. Met IPv6 zijn zo veel IP-adressen
beschikbaar &mdash; meer dan een drie met 38 nullen erachter &mdash; dat alles
en iedereen zo veel adressen kan krijgen als hij nodig heeft. Daarvoor moet
dan wel iedereen overstappen naar deze nieuwe internetstandaard.

### Wie gebruikt IPv6?

IPv6 is inmiddels ruim vijftien jaar oud, maar nog niet op grote schaal
ingevoerd. Dat heeft enerzijds te maken met de technische truukjes die
providers en netwerkbeheerders uithalen om IP-adressen te delen en te
hergebruiken, anderzijds met het feit dat IPv6 niet compatibel is met IPv4.

IPv6 zal uiteindelijk IPv4 moeten vervangen. In de tussentijd kunnen IPv4 en
IPv6 gewoon naast elkaar gebruikt worden. Bijna alle apparatuur ondersteunt
inmmidels zowel IPv4 als IPv6.

In Nederland lopen we sterk achter met de invoering van IPv6 vergeleken met
andere landen. Probleem is dat de meeste internet-providers en bedrijven op
dit moment nog geen IPv6 aanbieden voor hun klanten en gebruikers. Belangrijk
doel van deze site is om hier verandering in te brengen.

### Wat is er met IPv5 gebeurd?

IPv5 is ooit bedacht als een standaard voor internettelefonie. Het protocol
zou naast IPv4 gebruikt kunnen worden. IPv5 is echter niet verder gekomen dan
het experimentele stadium en nooit daadwerkelijk gebruikt.

## Voor internet-dienstenaanbieders

TODO

## Voor internetgebruikers

TODO

## Meer informatie

- [IPv6 bij SURFnet](https://www.surf.nl/kennis-en-innovatie/innovatieprojecten/startdatum-2009/ipv6.html)
- [de Nederlandse IPv6 Task Force](http://www.ipv6-taskforce.nl/)
- [IPv6 bij het ISOC Deploy360 Programma](http://www.internetsociety.org/deploy360/ipv6/)
- [IPv6 op 'pas toe of leg uit'-lijst van Forum Standaardisatie](https://lijsten.forumstandaardisatie.nl/open-standaard/ipv6-en-ipv4)
- [World IPv6 Launch](http://www.worldipv6launch.org/)

### Privacy-gerelateerd

- [Privacy Extensions for IPv6 SLAAC](http://www.internetsociety.org/deploy360/resources/privacy-extensions-for-ipv6-slaac/)
  bij het ISOC Deploy360 Programma
- [IPv6 and privacy](http://new.ipv6-taskforce.nl/cms/wp-content/uploads/IPv6_and_privacy_NLIPv6TFv3.pdf), door de Nederlandse IPv6 Task Force
- [IPv6 privacy op Wikipedia](https://en.wikipedia.org/wiki/IPv6#Privacy)
