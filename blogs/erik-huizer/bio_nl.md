Erik Huizer is technisch directeur bij SURFnet, het netwerk voor hoger
onderwijs en onderzoek. Daarnaast is hij ook deeltijd-hoogleraar
&quot;Internet toepassingen&quot; bij de afdeling Media- en
Cultuurwetenschappen van de Universiteit Utrecht. Voorheen was hij algemeen
directeur van TNO Informatiemaatschappij. Huizer is lid van het Topteam
Creatieve Industrie en van het bestuur van ECP.nl. Daarnaast is hij Chairman
of the Board van Enset, een Amerikaanse non-profit start-up gericht op het
online brengen van NGO&#39;s over de hele wereld.

In 2014 werd hij vanwege zijn eerdere verdiensten bij de introductie van
Internet in Nederland en de verdere internationale ontwikkeling van Internet
opgenomen in de Internet Hall of Fame van de Internet Society.

Huizer houdt zich momenteel vooral bezig met ICT in onderwijs en onderzoek,
Internet Governance, Privacy en Security, en Internet als creatief medium.
