We testen of DMARC beschikbaar is voor jouw domein. Een ontvangende mailserver kan de DMARC-policy gebruiken om te bepalen hoe om te gaan met een e-mail met jouw domein als verzender waarvan de authenticatie met zowel DKIM als SPF faalt, en deze kan je e-mailadres uit het DMARC-record gebruiken om je hierover feedbackrapporten te sturen. Op dit moment beoordelen we de DMARC-policy nog niet. Zelfs zonder een actieve policy kan DMARC nuttig zijn om met behulp van DMARC-rapporten meer inzicht te verkrijgen in legale en illegale uitgaande e-mailstromen. Maar om DMARC effectief te laten zijn tegen misbruik van je domein voor phishing en spam, is het noodzakelijk dat je een actieve policy (`quarantine` of `reject`) instelt. Als een 'quick win' adviseren we sowieso een reject policy in te stellen voor (sub-)domeinen die jezelf niet gebruikt om mail vanaf te versturen zodat anderen deze niet kunnen misbruiken. Let op: DMARC vereist dat het SPF-domein (envelope sender, d.w.z. return-path dat terugkomt in `MAIL FROM`) en het DKIM-domein (`d=`) gelijk zijn aan het verzenddomein in het mailbericht (`From:`). Meer dan één DMARC-record op hetzelfde domein is niet geldig en zorgt ervoor dat het domein voor de test faalt.
