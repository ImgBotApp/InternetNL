We testen of je domeinnaam een SPF-record heeft. Een ontvangende mailserver kan de 'whitelisted' IP-adressen van je verzendende mailservers en de bijbehorende policy uit het SPF-record gebruiken om de authenticiteit van een e-mail met jouw domein als verzender. Op dit moment beoordelen we de SPF-policy nog niet. Om SPF effectief te laten zijn tegen misbruik van je domein voor phishing en spam, is het noodzakelijk dat je een actieve policy d.w.z. `~all` (soft fail) of `-all` (hard fail) instelt. Als een 'quick win' adviseren we sowieso een 'hard fail' policy in te stellen voor (sub-)domeinen die jezelf niet gebruikt voor het versturen van mail om tegen te gaan dat anderen deze misbruiken. Meer dan één SPF-record op hetzelfde domein is niet geldig en zorgt ervoor dat het domein voor de test faalt.
