We testen of je domeinnaam een DKIM-record heeft. Een ontvanger van een e-mail vanaf jouw domein kan de publieke sleutel in het DKIM-record gebruiken om de handtekening van de e-mail te controleren. Op dit moment zijn we niet in staat om te beoordelen of de publieke sleutel in je DKIM-record geldig is, omdat we daarvoor een e-mail van jouw domein zouden moeten ontvangen. Om te slagen voor deze test verwachten we dat je nameserver `NOERROR` antwoordt op onze 'empty non-terminal' bevraging voor `_domainkey.example.nl`. Sommige nameservers die zich niet houden aan de standaard RFC2308 antwoorden foutief `NXDOMAIN` in plaats van `NOERROR` als er een DKIM-record bestaat. Dit maakt het detecteren van het DKIM-record voor ons onmogelijk. 
