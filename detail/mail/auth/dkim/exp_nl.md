We testen of je domeinnaam DKIM ondersteunt. Een ontvangende mailserver kan de publieke sleutel in je DKIM-record gebruiken om de handtekening in een e-mail met een gebruiker van jouw domein als afzender te controleren en de authenticiteit van de e-mail te bepalen. Op dit moment zijn we niet in staat om de publieke sleutel in je DKIM-record te beoordelen, omdat we daarvoor een e-mail van jouw domein zouden moeten ontvangen. Om te slagen voor deze test verwachten we dat je nameserver `NOERROR` antwoordt op onze  bevraging voor `_domainkey.example.nl`. Als `_domainkey.example.nl` een 'empty non-terminal' is, dan zullen sommige nameservers die zich niet houden aan de standaard RFC2308, foutief antwoorden met `NXDOMAIN` in plaats van `NOERROR`. Dit maakt het detecteren van het DKIM-record voor ons onmogelijk. 
