We testen of je webserver HSTS ondersteunt. HSTS dwingt af dat een webbrowser direct via HTTPS verbindt bij terugkerend bezoek. 
Dit helpt man-in-the-middle-aanvallen te voorkomen. Een gebruikelijke geldigheidsduur voor een HSTS-policy is zes maanden tot een jaar. Een lange levensduur heeft als voordeel dat ook infrequente bezoekers beschermd zijn. Het nadeel is dat wanneer je wil stoppen met HTTPS, je langer moet wachten totdat de geldigheid van de HSTS-policy in alle browsers die je website bezochten, is verlopen. Zie ['Webapplicatie-richtlijnen van NCSC, Verdieping'](https://www.ncsc.nl/actueel/whitepapers/ict-beveiligingsrichtlijnen-voor-webapplicaties.html), richtlijn U/WA.05.
